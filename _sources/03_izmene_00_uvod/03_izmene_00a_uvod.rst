.. -*- mode: rst -*-

SQL: Измене података у бази
===========================

Видели смо да језик SQL омогућава постављање заиста разнородних упита,
помоћу којих можемо да читамо и анализирамо садржај уписан у базу
података.  Чак иако се не будете у будућности бавили програмирањем,
постоји реална могућност да ћете се у свом професионалном раду срести
са подацима записаним у некој бази, које онда можете да анализирате
постављањем упита ``SELECT`` и да на основу њих доносите одлуке битне
за ваш посао.

Поред упита ``SELECT``, језик ``SQL`` омогућава и упите за упис нових
врста у табеле (упити ``INSERT``), за измену постојећих података
(упити ``UPDATE``) и за брисање врста табеле (упити ``DELETE``).

Сви ови упити мењају садржај базе података, односно појединих табела у
бази.  У овом поглављу ћемо видети како се користе ови упити.
